# Programowanie Aplikacji Sieciowych - Laboratorium 3

1. Napisz program, który z serwera `ntp.task.gda.pl` pobierze aktualną datę i czas, a następnie wyświetli je na konsoli. Serwer działa na porcie 13.

2. Napisz program klienta, który połączy się z serwerem TCP działającym pod adresem `212.182.24.27` na porcie `2900`, a następnie wyśle do niego wiadomość i odbierze odpowiedź.

3. Napisz program klienta, który połączy się z serwerem TCP działającym pod adresem `212.182.24.27` na porcie `2900`, a następnie będzie w pętli wysyłał do niego tekst wczytany od użytkownika, i odbierał odpowiedzi.

4. Napisz program klienta, który połączy się z serwerem UDP działającym pod adresem `212.182.24.27` na porcie `2901`, a następnie wyśle do niego wiadomość i odbierze odpowiedź.

5. Napisz program klienta, który połączy się z serwerem UDP działającym pod adresem `212.182.24.27` na porcie `2901`, a następnie będzie w pętli wysyłał do niego tekst wczytany od użytkownika, i odbierał odpowiedzi.

6. Napisz program klienta, który połączy się z serwerem UDP działającym pod adresem `212.182.24.27` na porcie `2902`, a następnie prześle do serwera liczbę, operator, liczbę (pobrane od użytkownika) i odbierze odpowiedź.

7. Zmodyfikuj program numer 6 z laboratorium nr 1 w ten sposób, aby oprócz wyświetlania informacji o tym, czy port jest zamknięty, czy otwarty, klient wyświetlał również informację o tym, jaka usługa jest uruchomiona na danym porcie.

8. Zmodyfikuj program numer 7 z laboratorium nr 1 w ten sposób, aby oprócz wyświetlania informacji o tym, czy porty są zamknięte, czy otwarte, klient wyświetlał również informację o tym, jaka usługa jest uruchomiona na danym porcie.

9. Napisz program klienta, który połączy się z serwerem UDP działającym pod adresem `212.182.24.27` na porcie `2906`, a następnie prześle do serwera adres IP, i odbierze odpowiadającą mu nazwę hostname.

10. Napisz program klienta, który połączy się z serwerem UDP działającym pod adresem `212.182.24.27` na porcie `2907`, a następnie prześle do serwera nazwę hostname, i odbierze odpowiadający mu adres IP.

11. Zmodyfikuj program nr 2 z laboratorium nr 2 w ten sposób, aby klient wysłał i odebrał od serwera wiadomość o maksymalnej długości 20 znaków. Serwer TCP odbierający i wysyłający wiadomości o długości 20 działa pod adresem `212.182.24.27` na porcie `2908`. Uwzględnij sytuacje, gdy:
    * wiadomość do wysłania jest za krótka - ma być wówczas uzupełniana do 20 znaków znakami spacji
    * wiadomość do wysłania jest za długa - ma być przycięta do 20 znaków (lub wysłana w całości - sprawdź, co się wówczas stanie)

12. Funkcje `recv` i `send` nie gwarantują wysłania / odbioru wszystkich danych. Rozważmy funkcję `recv`. Przykładowo, 100 bajtów może zostać wysłane jako grupa po 10 bajtów, albo od razu w całości. Oznacza to, iż jeśli używamy gniazd TCP, musimy odbierać dane, dopóki nie mamy pewności, że odebraliśmy odpowiednią ich ilość. Zmodyfikuj program nr 11 z laboratorium nr 2 w ten sposób, aby mieć pewność, że klient w rzeczywistości odebrał / wysłał wiadomość o wymaganej długości.

13. Poniżej znajduje się pełny zapis datagramu UDP w postaci szesnastkowej.
    
    ```text
    ed 74 0b 55 00 24 ef fd 70 72 6f 67 72 61
    6d 6d 69 6e 67 20 69 6e 20 70 79 74 68 6f
    6e 20 69 73 20 66 75 6e
    ```

    Wiedząc, że w zapisie szesnastkowym jedna cyfra reprezentuje 4 bity, oraz znając strukturę datagramu UDP:
    
    *[Element graficzny dostępny w wersji PDF: [lab-03-assignment.pdf](./lab-03-assignment.pdf)]*

    Napisz program, który z powyższego datagramu UDP wydobędzie:
    * numer źródłowego portu
    * numer docelowego portu
    * dane (ile bajtów w tym pakiecie zajmują dane?)
    
    A następnie uzyskany wynik w postaci:
    
    `zad14odp;src;X;dst;Y;data;Z`
    
    gdzie:
    * X to wydobyty z pakietu numer portu źródłowego
    * Y to wydobyty z pakietu numer portu docelowego
    * Z to wydobyte z pakietu dane
    
    prześle do serwera UDP działającego na porcie numer 2910 pod adresem `212.182.24.27` w celu sprawdzenia, czy udało się prawidłowo odczytać wymagane pola. Serwer zwróci odpowiedź `TAK` lub `NIE`, a w przypadku błędnego sformatowania wiadomości, odeśle odpowiedź `BAD_SYNTAX`.

14. Poniżej znajduje się pełny zapis segmentu TCP w postaci szesnastkowej (pole opcji ma 12 bajtów).

    ```text
    0b 54 89 8b 1f 9a 18 ec bb b1 64 f2 80 18
    00 e3 67 71 00 00 01 01 08 0a 02 c1 a4 ee
    00 1a 4c ee 68 65 6c 6c 6f 20 3a 29
    ```

    Wiedząc, że w zapisie szesnastkowym jedna cyfra reprezentuje 4 bity, oraz znając strukturę segmentu TCP:
    
    *[Element graficzny dostępny w wersji PDF: [lab-03-assignment.pdf](./lab-03-assignment.pdf)]*

    Napisz program, który z powyższego segmentu TCP wydobędzie:
    * numer źródłowego portu
    * numer docelowego portu
    * dane (ile bajtów w tym pakiecie zajmują dane?)
    
    A następnie uzyskany wynik w postaci:
    
    `zad13odp;src;X;dst;Y;data;Z`
    
    gdzie:
    * X to wydobyty z pakietu numer portu źródłowego
    * Y to wydobyty z pakietu numer portu docelowego
    * Z to wydobyte z pakietu dane
    
    prześle do serwera UDP działającego na porcie numer 2909 pod adresem `212.182.24.27` w celu sprawdzenia, czy udało się prawidłowo odczytać wymagane pola. Serwer zwróci odpowiedź `TAK` lub `NIE`, a w przypadku błędnego sformatowania wiadomości, odeśle odpowiedź `BAD_SYNTAX`.

15. Poniżej znajduje się pełny zapis pakietu IP w postaci szesnastkowej (bez pola opcji IP, jeśli protokół to TCP, pole opcji TCP ma 12 bajtów).

    ```text
    45 00 00 4e f7 fa 40 00 38 06 9d 33 d4 b6 18 1b
    c0 a8 00 02 0b 54 b9 a6 fb f9 3c 57 c1 0a 06 c1
    80 18 00 e3 ce 9c 00 00 01 01 08 0a 03 a6 eb 01
    00 0b f8 e5 6e 65 74 77 6f 72 6b 20 70 72 6f 67
    72 61 6d 6d 69 6e 67 20 69 73 20 66 75 6e
    ```

    Wiedząc, że w zapisie szesnastkowym jedna cyfra reprezentuje 4 bity, oraz znając strukturę pakietu IP (tu IP/TCP):
    
    *[Element graficzny dostępny w wersji PDF: [lab-03-assignment.pdf](./lab-03-assignment.pdf)]*
    
    Napisz program, który z powyższego pakietu IP wydobędzie:
    * wersję protokołu
    * źródłowy adres IP
    * docelowy adres IP
    * typ protokołu warstwy wyższej:
      * Numer protokołu TCP w polu *Protocol* nagłówka IPv4 to 6 (0x06)
      * Numer protokołu UDP w polu *Protocol* nagłówka IPv4 to 17 (0x11)
      
    Oraz, po określeniu typu protokołu (TCP/UDP) dodatkowo wydobędzie z pakietu:
    * numer źródłowego portu
    * numer docelowego portu
    * dane (ile bajtów w tym pakiecie zajmują dane?)
    
    Następnie, w celu sprawdzenia, czy udało się prawidłowo odczytać wymagane pola, wyśle do serwera UDP działającego na porcie numer 2911 pod adresem `212.182.24.27` dwie wiadomości. Serwer zwróci odpowiedź `TAK` lub `NIE`, a w przypadku błędnego sformatowania wiadomości, odeśle odpowiedź `BAD_SYNTAX`.
    
    Prawidłowy protokół powinien wyglądać w następujący sposób:
    
    - (a) Klient wysyła do serwera wiadomość w postaci:
      
      `zad15odpA;ver;X;srcip;Y;dstip;Z;type;W`
      
      gdzie:
      * X to wydobyty z pakietu numer wersji protokołu
      * Y to wydobyty z pakietu źródłowy adres IP
      * Z to wydobyty z pakietu docelowy adres IP
      * W to wydobyty z pakietu typ protokołu warstwy wyższej (numer)
    
    - (b) Klient odbiera od serwera wiadomość, która mówi o tym, czy odpowiedź jest prawidłowa, czy nie
    
    - (c) Jeśli klient otrzyma od serwera odpowiedź `TAK`, może wysłać kolejną wiadomość do sprawdzenia w postaci:
      
      `zad15odpB;srcport;X;dstport;Y;data;Z`
      
      gdzie:
      * X to wydobyty z pakietu numer portu źródłowego
      * Y to wydobyty z pakietu numer portu docelowego
      * Z to wydobyte z pakietu dane
    
    - (d) Klient odbiera od serwera wiadomość, która mówi o tym, czy odpowiedź jest prawidłowa, czy nie

16. Po wykonaniu zadań 13 - 15, spróbuj jeszcze raz uruchomić klientów, wykorzystując dane zawarte w pakietach. Jednocześnie za pomocą Wiresharka podsłuchuj pakiety i podejrzyj ich zawartość.